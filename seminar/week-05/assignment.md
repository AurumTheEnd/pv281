## Bodovaná úloha: Šaliny

Každá šalina má priradenú nejakú pravidelnú trasu - linku - po ktorej denne jazdí. Vašou úlohou je napísať krátky program, ktorý umožňuje nasledovné:

- vytvorenie linky, ktorá má číslo a zastávky
- vytvorenie zastávky, ktorá má názov, harmonogram (číslo linky, čas odchodu) a informáciu o tom, či má daná zastávka priamy prístup na vlakovú stanicu alebo nie
- výpis všetkých zastávok danej linky (zaujímajú nás iba názvy zastávok)
- výpis informácie, či je daná zastávka na danej linke
- pre zastávku a linku výpis nasledujúcej zastávky
- pre dve dané linky výpis všetkých spoločných zastávok (inak povedané, na ktorých zastávkach môžem prestúpiť z linky A na linku B)
- pre danú linku výpis zastávok s prístupom na vlakovú stanicu
- (optional) pre danú zastávku vypísať harmonogram, kde výpis jednej položky harmonogramu vyzerá napr.: Linka 3 - 14:10; harmonogram by sa mal vypísať v chronologickom poradí, pokiaľ majú dve linky rovnaký čas odchodu, tak na ich vzájomnom poradí nezáleží.

POZNÁMKA: Nepoužívajte cykly, pokiaľ to nie je nutné - preferované je použiť iterátory.

Pre inšpiráciu môžu poslúžiť linky v Brne: [Přehled linek | Jízdní řády Brno (jrbrno.cz)](http://www.jrbrno.cz/)
